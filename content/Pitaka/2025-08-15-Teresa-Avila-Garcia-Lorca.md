---
title: "Teresa d'Avila e il duende"
tags:
 - "Teresa-d-Avila"
 - "Federico-Garcia-Lorca"
 - "duende"
 - "flamenco"
---

Rammentate il caso della flamenchissima santa Teresa pervasa dal duende, flamenca non per aver legato un toro furioso e avergli imposto tre magnifiche figure, cosa che pure ha fatto, né per essersi compiaciuta della sua bellezza dinanzi a fra’ Juan de la Miseria, né per aver dato uno schiaffo al Nunzio di Sua Santità, ma per esser stata una delle poche creature il cui duende (non l’angelo, perché l’angelo non attacca mai) la trapassa con un dardo, volendo ucciderla perché gli aveva strappato l’ultimo suo segreto, il ponte sottile che unisce i cinque sensi a quel centro di carne viva, di mare vivo, che è l’Amore affrancato dal Tempo.

Federico Garcia Lorca, *Gioco e teoria del duende*.
