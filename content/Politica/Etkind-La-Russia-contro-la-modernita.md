---
date: 2025-09-15
tags:
 - "Russia"
 - "Ucraina"
 - "Vladimir Putin"
---

A. Etkind, *La Russia contro la modernità*, Bollati Boringhieri, Torino 2025. Ebook Kindle.

Libro interessante di uno storico e psicologo russo che oggi insegna a Vienna. Interpreta il fascismo di Putin come una reazione alle politiche che cercano di rispondere al pericolo rappresentato dal cambiamento climatico. La Russia post-comunista è un *petrostato*, la cui economia è basata interamente sul gas e sul petrolio. Lo classe politica e gli oligarchi ricavano da qui la propria ricchezza e dunque non investono nulla in sviluppo, servizi, istruzione e sanità, ambiti nei quali la Russia è fortemente arretrata.

Interessante il capitolo 6, sulla famiglia russa.

## Capitolo 1. La modernità nell’Antropocene

> Con la propria onnipotenza lo Stato assoggettava sia le persone che la natura a una modernità esasperata che, con il passare dei decenni, appariva sempre più stagnante, addirittura obsoleta. Era la paleomodernità, di cui l’Unione Sovietica era la paladina più vigorosa.

> La paleomodernità definiva il progresso in termini di utilizzo della natura: maggiore era la quantità di risorse impiegate e di energia consumata, maggiore era il livello di civiltà raggiunto. Per la gaiamodernità, viceversa, lo sviluppo ulteriore dell’umanità esige un minore consumo di energia e di materia per ogni unità aggiuntiva di lavoro e di piacere. I due tipi di modernità offrono visioni contrapposte del rapporto fra natura e progresso.

> Nella gaiamodernità piccolo è bello, che si tratti di veicoli, di computer o di armi. Ma questa modernità dà anche nuova linfa allo Stato, il quale di fronte alle sfide della natura non fa che espandersi. Senza lo Stato non siamo in grado di rispondere a tali sfide, e la nostra politica è di importanza vitale per Gaia.

> La crescente consapevolezza del cambiamento climatico e della disuguaglianza sociale era la vera minaccia al blocco di potere petrolifero di Putin. Questo gruppo composito di «petroligarchi» e di burocrati percepiva il progredire della storia come una minaccia esistenziale, giacché avrebbe danneggiato il commercio di petrolio e di gas privando la Russia della sua principale fonte di reddito, avrebbe defraudato il paese degli irripetibili vantaggi ipoteticamente ricavabili dal cambiamento climatico e avrebbe introdotto «imprevedibilità» in un sistema sociale e di genere estremamente iniquo. Lo Stato russo affrontava la modernità estraendo petrolio e gas, occupando nazioni straniere, accumulando oro, finanziando movimenti di estrema destra in giro per il mondo e distruggendo l’Ucraina. La sua politica non era inerziale ma, al contrario, attiva, addirittura proattiva. La demodernizzazione della Russia era un’operazione deliberata, una modalità di strutturazione liberamente scelta dall’élite russa e imposta al proprio popolo, e successivamente imposta anche all’arena globale. In questa impresa la Russia aveva degli alleati, ma il progetto di ribaltare la modernità era la sua autentica «operazione speciale»: lo stopmodernismo.

> Le azioni di specifiche persone e istituzioni hanno determinato la vita, il lavoro o la morte di milioni di altre persone.

> L’assenza di fiducia distrugge un individuo; quando affligge molti individui, distrugge la società. I crolli di fiducia sono repentini e catastrofici, e sono noti come rivoluzioni.

> Per sopravvivere all’Antropocene dobbiamo fidarci degli esperti. Viviamo in un mondo di probabilità che non siamo in grado di cogliere. Sono gli esperti a fornirci informazioni sul cambiamento climatico, sui virus, sull’inquinamento e su altre sfide.

> Questo iato culturale fra l’élite e la gente comune non resta mai vuoto. Il popolo lo riempie di ingegnosità immateriali: la cultura popolare (Michail Bachtin), i «verbali segreti» (James Scott) o le teorie cospirazioniste, come oggi le definiamo.

> L’intento di Putin era quello di riportare in auge la paleomodernità di stampo sovietico: il regno del petrolio, dell’acciaio e dei fumi, la grandiosità del potere militare, l’unità forzata del popolo.

> Nel luglio del 2022 Putin ha attribuito la transizione energetica in corso nei paesi europei al loro «amore per i rapporti non tradizionali», un eufemismo impiegato in Russia per indicare l’omosessualità; qui il negazionismo climatico andava a braccetto con l’omofobia.

> Il governo russo stava reagendo alla crescente consapevolezza del cambiamento climatico in tre modi: con la negazione, con l’inganno e con i preparativi militari.

> Nel 2000 il Premio Nobel per la Chimica Paul Crutzen coniò il concetto di «Antropocene», e Putin divenne presidente della Russia.

> La causa della crisi climatica sono le emissioni di co2 prodotte dalla combustione delle fonti fossili. È una verità palese, ma c’è sempre stato chi ha avuto interesse a negarla. La Russia era uno dei maggiori esportatori di petrolio, gas e carbone. La consapevolezza climatica minacciava i suoi interessi esistenziali, come gli esperti di Putin ben comprendevano.

> Le società di trivellazione e quelle petrolchimiche spesero miliardi in azioni di lobbying per bloccare qualunque politica di decarbonizzazione significativa.

> Il reddito medio russo pro capite risultava in calo dal 2012, un fenomeno comune a pochissime altre nazioni. In termini di reddito mediano la Russia occupava nel 2021 il 46° posto– più in basso del Libano e della Bulgaria. [...] La Russia occupava la 104a posizione, allo stesso livello della Nigeria e dell’Uzbekistan.

> Come era possibile che gli istruiti abitanti di questa ricca nazione fossero così poveri e così privi di libertà? [...] La risposta è semplice: era in queste condizioni a causa dello Stato russo– uno Stato enorme, arcaico e molto costoso.

> Nel corso dei primi due decenni di questo secolo le spese militari russe si moltiplicarono per 7, mentre quelle della Germania raddoppiarono e quelle degli Stati Uniti si moltiplicarono per 2,5. All’inizio dell’invasione dell’Ucraina la Russia spendeva per lo sforzo bellico circa un miliardo di dollari al giorno.

> La Russia dei primi decenni del XXI secolo era la più disuguale, la più militarizzata e la più fossile fra le grandi nazioni del mondo. Sotto la guida di Putin è diventata anche la più imprevedibile.

> Nel corso dei primi tre lunghi decenni post- sovietici la Russia ha avuto un’eccellente opportunità di rimodellarsi, trasformandosi in una nazione pacifica, industriosa e rispettosa della legge. Ma il suo imponente apparato di sicurezza e la sua burocrazia irrazionale e corrotta hanno assorbito la ricchezza che veniva prodotta dalle viscere della terra anziché dal lavoro dei cittadini.


## Capitolo 2. Petrostato

> Collegando due entità politiche, lo Stato russo e il petrolio, nel 2008 lo studioso di Harvard Marshall Goldman definì la Russia un petrostato.

> Paradossalmente, l’élite padrona delle risorse investe all’estero in quelle stesse istituzioni che in patria trascura o addirittura distrugge: il sistema legale, le università, i parchi e gli ospedali.

> La ricchezza si diffonde lontano dai luoghi dove è stata creata. Le disuguaglianze sono destinate a crescere.

> Quando la Russia ha ingaggiato la sua guerra senza quartiere contro l’Ucraina, gli europei hanno detto addio al petrolio russo, i sodali di Putin ai loro yacht e i moscoviti à la page ai loro smoothies. [...] Con l’avvento della guerra sia i rubli che i salmoni hanno cambiato aspetto.

> Il frumento nordamericano nutriva il bestiame sovietico, il quale nutriva i cittadini russi. Ma ben presto divenne chiaro che acquistare all’estero carne congelata costava di meno, e il bestiame sparì.

> Fra il 2009 e il 2019 la quantità di oro presente nelle casse dello Stato russo si triplicò, mentre l’economia crebbe solo del 25%.


## Capitolo 3. Un regime parassita

> Lo Stato parassita è una comunità politica che mantiene le prerogative statali ma non assolve alle proprie funzioni. [...] I servizi sanitari e l’istruzione diventano irrilevanti per l’economia nazionale.

> A differenza dei leader sovietici, spronati dalla loro formazione marxista e dalla loro avversione per l’Occidente a ridurre le differenze di classe, i leader della nuova Russia erano stati formati dai migliori economisti di Harvard.

> All’inizio degli anni novanta il Cremlino decise che, mentre il petrolio sarebbe stato completamente privatizzato, il gas naturale sarebbe rimasto nelle mani dello Stato. [...] Gazprom, creata nel 1989.

> L’espropriazione di NTV, un canale televisivo indipendente che aveva criticato la guerra in Cecenia e messo in caricatura Putin. [...] La nazionalizzazione di NTV e di Jukos rappresentò l’inizio del lungo percorso culminato nell’annessione della Crimea, nelle interferenze nelle elezioni statunitensi e nella guerra in Ucraina.

> La ricchezza rubata aiutava lo Stato corrotto a pagare i suoi soldati e i suoi sicari, ma è diventata anche la sua nemesi: [...] la corruzione russa era il loro migliore alleato.

> Nel 2019 Sergej Glaz’ev, consigliere economico di Putin, sostenne che il presidente Zelens’kyj intendeva eliminare i cittadini russofoni dell’Ucraina e sostituirli con cittadini ebrei israeliani.


## Capitolo 4. La cosiddetta élite

> In Russia, secondo Credit Suisse, nel 2021 il 58% della ricchezza nazionale apparteneva all’1% della popolazione.

> La «piramide» sociale russa era in effetti a forma di pera.

> Dopo il 2014 il Cremlino proibì le vacanze all’estero a molti funzionari di medio e alto livello.

> Da evidenze aneddotiche sappiamo che il tasso di divorzi tra i funzionari russi era straordinario.

> La guerra costrinse centinaia di migliaia di russi, per lo più giovani cittadini istruiti, a lasciare il paese. [...] A quel punto l’istruzione, la cultura e la vita pubblica erano diventate pure e semplici seccature per i governanti russi.

> Andrej Illarionov consigliò al giovane Putin di leggere Ayn Rand; successivamente, alcuni sacerdoti ortodossi svolsero il ruolo di consiglieri libertari del dittatore senescente.

> La presunta correlazione fra crescita e democrazia è positiva solo nel caso delle nazioni produttive che ricavano la maggior parte del proprio reddito dal lavoro anziché dalle risorse naturali. [...] La rendita non produce libertà.


## Capitolo 5. La sfera pubblica

> Quei propagandisti– i cui figli frequentavano scuole private in Europa e le cui consorti si sottoponevano a costosi interventi di chirurgia plastica– andavano fieri del loro stile di vita cosmopolita e tuttavia, con grande verve e incredibile ipocrisia, trasmettevano messaggi carichi di rabbia antimoderna e di nazionalismo provinciale.

> Nel 2003, la Russia aderì al Processo di Bologna, ma nonostante questo il ranking internazionale delle università russe non era migliorato.

> Vennero rilevati plagi nella tesi di dottorato in Economia di Putin, in una tesi scritta dal presidente della Duma Sergej Naryškin, e in migliaia di altre.

> All’inizio della pandemia da Covid- 19, alcuni ricercatori italiani hanno fatto notare che la malattia colpiva soprattutto le zone in cui l’inquinamento industriale era più grave.

> Il filosofo mistico Aleksandr Dugin descriveva la missione della Russia come quella di un katechon.

> Il terrore scatenato da Putin in Ucraina è stata la riproduzione del Grande Terrore dell’epoca sovietica.

> Naval’nyj ha messo in rete il reportage sul «palazzo di Putin» nel gennaio del 2021. [...] Ma negli anni precedenti alla guerra, la politica, nella capitale, ruotava attorno a Naval’nyj.


## Capitolo 6. Genere e degenerazione

> Chiunque custodisca qualcosa, lo possiede. Protego ergo obligo era la formulazione data da Carl Schmitt a questa verità fondamentale della filosofia politica.

> Il resto della popolazione– ossia il 95% dei cittadini e delle cittadine russi– contribuiva per l’altra metà. [...] uso il termine petromacho.

> Prima della pandemia da Covid-19, la spesa pubblica della Russia per la sanità era pari al 5,6% del PIL, e l’aspettativa di vita era di 73 anni.

> Secondo l’OMS, quasi tutti i paesi con un divario di genere di nove anni o più nel tasso di mortalità erano paesi post-sovietici.

> La Russia era anche in cima alle classifiche dei divorzi. [...] avrebbero vissuto la maggior parte della loro vita da vedove.

> In Russia, in una famiglia su tre i bambini venivano allevati da un solo genitore, di solito la madre.

> Prima e durante la guerra, in Russia la fertilità è crollata: nei primi sei mesi del conflitto sono nati meno bambini che durante i primi due anni del Covid-19.

> La struttura familiare senza un padre è stata tuttavia studiata in modo approfondito. [...] «laggiù, la crisi di genere normalizzata è lo stato delle cose».

> Negli ultimi anni dell’Unione Sovietica, sia i cittadini che lo Stato erano diventati tossicodipendenti. [...] i soldati ubriachi che hanno preso parte al massacro di Buča nel 2022.

> Lo spopolamento della Russia è stata una manifestazione del diritto dei cittadini alla defezione.

> Una tipica famiglia di quel tipo era composta dunque dalla babuška, che si prendeva cura di un bambino, da un padre in larga parte assente e da una madre oberata di lavoro.

> La gerontocrazia di Putin– che risparmiava sui servizi sociali e sosteneva convintamente i valori tradizionali– era la perfetta controparte del modello di famiglia dominata dalla babuška.

> Mentre proiettavano l’idea di omosessualità su un Occidente immaginario, i vecchi al potere tolleravano la violenza sessuale sulle giovani reclute.


## Capitolo 7. La guerra di Putin

> La Guerra russo- ucraina– una guerra tra popoli confinanti che parlano lingue simili ma appartengono a culture diverse– è stata una guerra tra generazioni.

> Né l’industria tedesca, né l’opinione pubblica mondiale hanno capito che il motivo del surplus commerciale del paese era stato il gas russo a basso prezzo.

> Non c’è genocidio senza «identità nazionali» distinte, ma le differenze feticizzate esistenti tra esse sarebbero trascurabili se non fossero funzionali al genocidio.

> Freud scrisse: «Mi sono interessato una volta […] del fenomeno per cui comunità limitrofe e affini tra loro anche per altri versi si osteggiano e si scherniscono a vicenda […]. Diedi a questo fenomeno il nome di “narcisismo delle piccole differenze”».

> Secondo le dichiarazioni di Putin alla vigilia dell’attacco nel 2022, russi e ucraini erano uno stesso popolo. [...] li esaminavano alla ricerca di «tatuaggi nazisti».

> Per Putin era più difficile scegliere una strategia retorica: [...] Come organizzare un genocidio quando la nuova identità nazionale è indistinguibile dalla vecchia?

> Secondo Putin, i valori che gli Stati Uniti stavano imponendo alla Russia con aggressività stavano conducendo «direttamente al degrado e alla degenerazione».

> Solo in quella parte del discorso aveva parlato esplicitamente di genocidio e di Ucraina: «dobbiamo mettere fine alle atrocità, al genocidio di milioni di persone [nel Donbass]».

---

## Capitolo 8. La defederazione russa

> L’analogia storica più vicina alla Guerra russo-ucraina del 2022 è la Guerra di Crimea del 1853-56, persa dalla Russia.

> Una continuazione della narrazione imperialista secondo cui la Russia era la naturale ed esclusiva erede dell’Unione Sovietica.

> Nel maggio del 2022, nel corso del terzo mese della Guerra russo- ucraina, il BBC Russian Service ha trasmesso un’inchiesta illuminante. [...] per la maggior parte non erano etnicamente russi.

> Nel 2019, a Iževsk, la capitale della Repubblica dell’Udmurtia, Albert Razin si diede fuoco per protestare contro la repressione della lingua udmurta. [...] «Se domani la mia lingua scomparirà, sono pronto a morire oggi».

